
+---------------+
| |pagoPA_logo| |
+---------------+

**Glossario del sistema pagoPA**
================================

**PSP:** Prestatore Servizi di Pagamento ovvero il soggetto che eroga il servizio di pagamento e effettua verso l’Ente Creditore il versamento delle
somme incassate dal cittadino.

**IUV:** Identificativo Univoco Versamento ovvero il codice che identifica univocamente il pagamento all’interno di una Pubblica Amministrazione.

**RPT:** Richiesta Pagamento Telematica ovvero l’insieme dei dati che riguardano il pagamento (es. importo, Ente Creditore, IUV, etc.).

**RT:** Ricevuta Telematica ovvero il messaggio che riporta all’Ente Creditore l’esito del pagamento.

**Quietanza di pagamento:** documento che l’Ente Creditore mette a disposizione del cittadino in seguito alla ricevuta telematica fornitagli da
pagoPA.

**PA:** Pubblica Amministrazione (es. comune, regione, ministero, etc.).

**EC:** Ente Creditore, ovvero l’Ente beneficiario del pagamento, che di solito è una Pubblica Amministrazione, ma potrebbe anche essere, ad esempio,
una società a controllo pubblico o un Gestore di Pubblico Servizio (es. mobilità, rifiuti, etc.).

**CBILL:** Identifica la piattaforma di incasso delle banche disponibile anche alla Pubblica Amministrazione. CBILL è fruibile da Home Banking o ATM
ed è integrato a pagoPA.

**ATM:** Sportello Bancomat.

**SURCHARGE:** sovrapprezzo applicato dal beneficiario sull’importo da pagare che ha lo scopo di coprire i costi di incasso e che si distingue dalla
commissione che il PSP chiede al pagatore per eseguire l’operazione.

**D.L.:** Decreto Legge.

**Multicanalità:** possibilità di pagare attraverso diversi strumenti (carta di credito, conto corrente, bollettino postale, etc.) e canali
(smartphone, web, ATM, punto fisico sul territorio, etc.).

**CVV:** Card Verification Value codice di tre o quattro cifre inserito sul retro (VISA, Mastercard) o sul frontespizio (American Express) della
carta.

**CAD:** Codice Amministrazione Digitale, ovvero il D.Lgs. n. 82/2005 e s.m.i.

**SEPA:** Single Euro Payments Area - Area unica dei pagamenti in euro ovvero norme e processi per i pagamenti validi per i paesi dell’Unione Europea.

**PSD:** Payment Services Directive ovvero la direttiva europea e la relativa normativa nazionale di recepimento, alle quali devono sottostare i
sistemi di pagamento.

**PSD2:** la nuova versione della PSD, già recepita a livello nazionale.



.. |pagoPA_logo| image:: media/logo-pagopa-small-trasp.png
